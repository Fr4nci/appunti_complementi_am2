\chapter{Cenni alla misura di Lebesgue}

In questo capitolo affronteremo il concetto di misura e daremo alcuni accenni all'impostazione teorica data da Lebesgue nello sviluppo
del suo concetto di misura. Alcuni approfondimenti inseriti sono stati presi da \cite{rudin}, tuttavia per una trattazione più accurata e completa rimando a \cite{measure_theory}.

\section{La misura}
Vogliamo adesso determinare una funzione di insiemi $m_n: \mathcal{P}(\mathbb{R}^n) \to [0; +\infty]$ che rappresenta il nostro concetto intuitivo di \emph{volume} dell'insieme, detto \emph{misura dell'insieme}. \\
L'intuizione ci porta a pensare che questa funzione goda delle seguenti proprietà:
\begin{enumerate}[label=\protect\circled{\arabic*}]
	\item $m_n(\emptyset) = 0$
	\item Se $A, B \subseteq X$ tali che $A \subseteq B \implies m_n(A) \leq m_n(B)$
	\item Se $A, B \subseteq X$ tali che $A \cap B = \emptyset \implies m_n(A \cup B) = m_n(A) + m_n(B)$
\end{enumerate}

Tutte le proprietà non sono tuttavia estendibili a tutti gli insiemi: dovremo pertanto individuare un qualche tipo di \emph{criterio} con
cui stabilire quali insiemi sono \emph{misurabili} o meno. \\

\begin{definition}[misura di un intervallo e di un $n-$intervallo]
	Per ogni intervallo $I \subseteq \mathbb{R}$ limitato definiamo
	$$
	\mathit{l}(I) = \sup{I} - \inf{I}.
	$$
	Sia adesso $I_1 \times \ldots \times I_n \subseteq \mathbb{R}^n$ definiamo
	$$
		v_n(I_1 \times \ldots \times I_n) = \prod_{i=1}^n \mathit{l}(I_i) 
	$$
\end{definition}
In maniera abbastanza simile alla misura di Peano-Jordan, possiamo definire la misura per un insieme $E \subseteq \mathbb{R}^n$ qualunque approssimandolo tramite infiniti $n-$ intervalli e prendendone
l'estremo inferiore. 
\begin{definition}
	Sia $E \subseteq \mathbb{R}^n$, definiamo la misura di Lebesgue di $E$ come
	\begin{equation}
		m_n(E) = \inf \left\{ \sum_{i=1}^{+\infty} v_n(J_i) : E \subseteq \bigcup_{i=1}^{+\infty} J_i \text{ e } J_i \subseteq \mathbb{R}^n \text{ è un } n\text{-intervallo} \right\}
	\end{equation}	
\end{definition}
